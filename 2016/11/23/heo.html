<html lang="zh-CN">

<head>
	<meta charset="utf-8">
<meta name="viewport" content="width=device-width, initial-scale=1.0">
<meta name="description" content="空山青岚">
<meta name="keywords" content="空山青岚,koloz">
<meta http-equiv="pragma" content="no-cache"/>
<link rel="stylesheet" href="/css/Style.css" />
<link rel="stylesheet" href="/css/Code-HigtLight.css" />

		<title>生于忧患，死于安乐</title>
</head>

<body>
    <div class="home-content">
        <div class="top"></div>
		 <div class="post-list"> 
	<article class="post">
		<h1 class="title">生于忧患，死于安乐</h1>
		<div class="post-date">2016-11-23</div>
		<p>舜发于畎亩之中，傅说举于版筑之间，胶鬲举于鱼盐之中，管夷吾举于士，孙叔敖举于海，百里奚举于市。</p>
<p>故天将降大任于是人也，必先苦其心志，劳其筋骨，饿其体肤，空乏其身，行拂乱其所为，所以动心忍性，曾益其所不能。</p>
<p>人恒过，然后能改；困于心，衡于虑，而后作；征于色，发于声，而后喻。入则无法家拂士，出则无敌国外患者，国恒亡。</p>
<p>然后知生于忧患，而死于安乐也。</p>

	</article>
     </div>
	 </div>
</body>

</html>